Каламутна вода не сниться,
Вона заливає все,
Його вже торкаються пальці,
Ти сідаєш в човен.

Я забуваю руки твої –
Вода прибуває.

Я забуваю вуста твої –
Вода по коліна.

Я забуваю запах твій,
Я забуваю очі твої –
Вода по пояс.

Я забуваю твоє лице,
Я забуваю твоє ім’я –
Вода по шию.

І тільки голос твій
Десь далеко шепоче
Про сонце й чисте море.

Приспів:
Ти на човні,
А я у воді,
Ти на човні,
А я в каламутній воді.

Я забуваю руки твої,
Забуваю вуста твої,
Забуваю запах твій...
Я забуваю очі твої,
Забуваю твоє лице,
Забуваю твоє ім’я.

Приспів

І коли всяде мул
Ти не бачиш мене на дні,
Ти не плачеш, бо немає сліз,
Ти на човні (2)
Бо течія відносить тебе,
А я не співаю пісень,
Бо під водою немає повітря,
Немає запаху, немає тебе.
Ти на човні і течія сильна,
Попереду море,
Каламутна вода,
Каламутна вода я п’ю тебе.