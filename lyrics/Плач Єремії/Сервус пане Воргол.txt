Андрій Вархола – русин чи хохол?
Греко-католик, ставленик поп-арту.
Енді Воргол – це джаз і рок-н-рол!
Куди до нього віршнику чи барду...

І конвульсивний, і побожний "фольк",
І чілка біла. Окуляри... Енді!
І многоликий хмародер Нью-Йорк:
Ті касино, і кока, бренді, денді.

Приспів:
Сервус пане Воргол! (4)

Андрій Ворхола – русин чи хохол?..
Енді Воргол – це джаз і рок-н-рол...
Андрій Ворхола – русин чи хохол?..
Енді Воргол – це джаз і рок-н-рол...

Умре у Пітсбурзі, де соус, мармелад,
Хрести схизматиків, печальний колумбарій.
В рулетку грища, записи рулад,
Барвистий сакос, русинський вікарій.

Маразматичний вигин камбали...
О Земплін, Спіш, Нью-Джерсі та Аляска.
Із наркотичної завіси, із імли –
Дизайн супів, носовички, запаска...

Андрій Ворхола – русин чи хохол?..
Енді Воргол – це джаз і рок-н-рол...
Андрій Ворхола – русин чи хохол?..
Енді Воргол – це джаз і рок-н-рол...

Приспів (2)