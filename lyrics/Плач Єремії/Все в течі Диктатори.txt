Все в течі, і в течі, в погоні, і в течі,
А потім до світу від картів, від зречень.
Від пива з футболу, з кіно, з домовини
Вертають до світу якогось безневинно,
Вертають не мовивши, навіть "Прости".
А світу немає куди утікти,
А світові голо, а світові босо. (2)

Теракти, укази, промови, доноси,
Танці, ракети, паради, кастети,
Торговці, шпики, генерали, естети,
Джаз-банди, футболи, космоси, нації,
Боги, півбоги, парторганізації,
Персони, парсуни, кінозірки,
Голгофи, Освенціми, Соловки,
Дачі, собори Й Кремлі, мозолі,
Владики на небі і на землі,
Гроші, отрути, вина, єлеї,
Гробниці єгипетські і мавзолеї,
Рої, ніби тюрми і грати,
Ідоли, плітки, авто і гармати,
Кодекси карні, а також моральні
І з картами гральними,
І безхребна пихата еліта –
Усе це для світу, для білого світу.
Для світу тирани, для світу доноси,
А світові голо, а світові босо. (2)

Диктатори, диктатори, диктатори,
Погоничі, великі цоп-цабе,
Диктатори, диктатори, диктатори
Щодня диктують світові себе,
О, скільки їх возводиться і падає,
І скільки їх плює у наш Дніпро,
І прославляє світ своєю владою,
І одягає світ в своє добро.

Все продиктовано і все перефарбовано,
І удостоєнно належної ціни:
За сумніви, за мислі – закатовано,
І за холуйство вбрано в ордени.