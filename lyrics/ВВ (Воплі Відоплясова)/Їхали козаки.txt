Їхали козаки із Дону додому,
Підманули Галю, забрали з собою.
Ой ти, Галю, Галю ж молодая,
Підманули Галю, забрали з собою.

Поїхали з нами, з нами козаками,
Лучше тобі буде, чим в рідної мами.
Ой ти, Галю, Галю ж молодая,
Лучше тобі буде, чим в рідної мами.

Везли, везли Галю темними лісами,
Прив’язали Галю до сосни косами.
Ой ти, Галю, Галю ж молодая,
Прив’язали Галю до сосни косами.

Розбрелись по лісу, назбирали хмизу,
Підпалили сосну від гори до низу.
Ой ти, Галю, Галю ж молодая,
Підпалили сосну від гори до низу. (останні 2 рядки – 2)

Горить, горить сосна, горить та палає,
Кричить Галя криком, кричить промовляє.
Ой ти, Галю, Галю ж молодая,
Кричить Галя криком, кричить промовляє.

Хто у лісі буде, той мене почує,
Той, хто дочок має, хай їх научає.
Ой ти, Галю, Галю ж молодая,
Той, хто дочок має, хай їх научає. (останні 2 рядки – 2)