Не спини зваби вплив, полетим у верхів’я див.
Хай нам сутру прошепоче хуртовина,
Хуртовина.

Новий день майорить, але пломінь ще горить.
Я вивчаю твої чакри Каролино,
Каролино.

Поведи до води, поклади мене в струмені,
Щоби груди наче струни загучали,
Загучали.

Плавнями станем плавними, хмарами злинем гарними.
Твої руки, твої рухи панували,
Панували.

Серед ночі нас томить туга. Знемагаю, де ти подруго?
Спомин ловить, ловить, ловить...

Восени ниви голені, втомлені задоволені.
Тільки копи, наче човни проминали,
Проминали.

У полі дім кам’яний, у домі тім ми – лагідні.
Провідні ми – пілігрими у коханні,
У коханні.
Провідні ми – пілігрими...

Велика сила
Мене збудила
Посеред ночі,
Дотик жіночий.
Шалений потяг,
Зриваєш одяг,
Жагучий пломінь,
Раптовий спомин
І знов
Він ловить нас.