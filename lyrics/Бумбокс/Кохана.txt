Кохана, я просто хлопчина
З сіренького міста на річці,
Мене не знімали у стрічці,
І в татка маленька хатина.
Я зовсім не знаю як треба,
Потреби були невеличкі,
Але задля тебе, для тебе,
Але задля тебе, для тебе...

Злечу аж до неба, де зорі
Такі, як ти любиш, яскраві,
Несу тобі їх у долонях,
А раптом вподобаєш і скажеш:
"Ти в мене найкращий, ти здатен,
З тобою щаслива" й одразу
Мільйонами пострілів свята
Салютами вдарять гармати.

Без тебе цей світ – бід і втоми,
Ні сісти, ні впасти нема де,
Без тебе незатишно вдома,
Облави, застави, засади.
Шукав тебе всюди, ти ж поруч,
Де б тільки не був – все з тобою.
Не дай тобі, Господи, горя,
До щастя за руку з журбою.

Лети аж до неба, де зорі
Такі, як ти любиш, яскраві,
Несу тобі їх у долонях,
А раптом вподобаєш і скажеш:
"Ти в мене найкращий, ти здатен,
З тобою щаслива" й одразу
Мільйонами пострілів свята
Салютами вдарять гармати.