Буде потрібен дурень – телефонуй мені
Ні сліз, ні слів, ні обурень, міста мої у вогні
Ти все врахувала вдало, у тебе до того хист
І знищено переправу, між нами останній міст

Надвечір, коли все п’яне, думки накивали п’ят
Зализували мої рани десятки інших дівчат
Ось так і втрачають цноту, востаннє не втримали сліз
Нудьга та боїться поту, кохання боїться валіз

Приспів:
Інший в око тепер тобі впаде,
Віддай любов, візьми собі владу
Хто тепер крає мене й краде?
Перша наша зрада!
Інша в око мені тепер впаде,
Віддай любов, візьми собі владу
Хто тепер крає мене й краде?
Перша наша зрада!

Буде потрібен дотик – надряпай слова на стіні
Гачок не ок, мій наркотик, міста мої у вогні
Ти мур збудувала вдало – упав не один альпініст
Виконуй над іншими вправи, кохання залиш мені

Надвечір голився п’яним, думки накивали п’ят
Зализували твої рани десятки інших хлоп’ят
Ось так ми і втратили цноту, востаннє не втримали сліз
А ти так боялась поту, а я так боявся валіз

Приспів

Буде потрібен дурень – телефонуй мені
Ні сліз, ні слів, ні обурень, телефонуй мені...

Приспів