Два нові удари нанесли гелікоптери,
Далі гинуть вояки, вибори у мери.
За вікном змінила знов взимку осінь,
На пейзажі дві стіни бетонні і реклама "Досі".

Два запаси суміші команди Філіп Моріс,
Я переїхав в мегаполіс, забив про полюс.
Познайомтесь з ким завгодно в нашому новому чаті,
Уявіть, що ви щасливі, заможні, завзяті...

Приспів:
Вдало керують думками з телеекранів ті, що над нами,
Пульти тримають долоні, ми у блакитному телеполоні.
Ллються рожеві сиропи, ніби-то наближають нас до Європи,
Зараз новини, а згодом ми вас побавим солодким болотом.

Нас обгорнули умови, форматів окови,
Не хочу стати я новим обличчям системи типовим.
Хто там кого переміг, так, і хто в опозиції,
Чи це вже з глузду я з’їхав, чи це ще репетиція?

Скажи, кому це потрібно – потрібно нікому
І серіали кайфові громадянинам зразковим.
Мета у всіх нас одна – так, прозора демократія,
Але ж звідки агресія, звідки апатія?

Приспів