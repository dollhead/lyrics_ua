Ти продаєш свої газети у кіоску на вокзалі,
Журнали, ручки, сигарети – як то всьо вже задовбало.
На ескалаторах бездумно пропливають сонні люди,
І кожен з них в собі подумав шо інакше вже не буде.

А він приходить на роботу – грати роль у серіалі,
Під коньячок з французьким сиром обсудити всі деталі.
За двісті баксів за годину він залізе в іншу шкіру,
По телевізору покажуть і ми всі йому повірим.

Приспів:
Тому шо він зірка, зірка кіно.
І ти його любиш тільки за то.
Тому шо він зірка, зірка кіно.
І ти за ним плачеш гірко давно.

Ти здала зміну, за годину на метро вже будеш вдома,
Спішиш, боїшся пропустити, ти помішана на ньому.
Як завжди рівно в половину він подивиться з екрану,
І ти цілуючи подушку розревешся на дивані.

Приспів

Не плач, маленька, він про тебе не знає,
Про твої сльози він поняття не має.
І з кимось іншим він по парку гуляє,
Є-є-є.

Твоя душа тут абсолютно не винна,
Вона для себе власну казку створила.
І ти в ту казку замість нього влюбилась,
Є-є-є.

Приспів