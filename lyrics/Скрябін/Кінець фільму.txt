Я застряг у тобі, як ніж,
Десь між серцем і між
Двох відкритих дверей,
Найдорожчих людей.
Було все, як в кіно –
Рок-н-рол і вино;
По житті нас несло,
Зачіпаючи дно.

Приспів:
А зараз вже кінець фільму,
Я тільки в своїх снах тебе ще раз обійму.
А зараз вже підуть титри;
Ми так і не навчились з роками терпіти.

Я засів у тобі, як скло,
Як невидиме зло;
З Богом в шахмати грав,
Хоча правил не знав.
Мій тупий егоїзм
Розпалив твій цинізм,
І від слів заржавів
Змучений механізм.

Приспів

А зараз вже кінець траси –
Машину у гараж і квасить.
А зараз вже кінець книжки,
Сюжет закінчився і не повториться більше.

Все твоє добро, що я брав,
Зараз так, ніби вкрав;
Руки, ніби чужі –
Не тримають штурвал.
І сідає на міль
Боком наш корабель,
Так заходить в тупік
Любов двох людей.

Приспів

А зараз вже кінець траси –
Машину у гараж і квасить.
А зараз вже кінець...
А зараз вже кінець фільму.
А зараз вже кінець!..