На твоїй ніжній дитячій долонці
Я роздивляюсь дороги, якими ти входиш,
Тихенько в круті лабіринти невідомих історій
На твоїй ніжній дитячій долонці
Всі лінії долі розходяться і зливаються
Ріками в море широке твоєї любові

Приспів:
Виростай-виростай, частинка мого серця,
Зацвітай-зацвітай, мого життя деревце,
Виростай-виростай, моя душа маленька,
Я з тобою – я тут, ти рідне моє серденько

Виростай...

В твоїх бездонних дитячих очках
Я бачу промінчики сонця, які підсвітять,
Для тебе незнані дороги
В твоїх бездонних дитячих очках
Я бачу себе знов такого малого-малого
І хочу рости в морі твоєї любові

Приспів (2)

Виростай, кохана пташка, сили набирай
Не шкодуй платити людям, ти запам’ятай
Виростай з гніздечка свого, різні будуть дороги,
Ти свою шукай